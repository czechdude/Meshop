 Analýza a návrh řešení problému jsou obvykle (alespoň v hrubých rysech) součástí zadání, nebo se jedná o relativně jednodušší systémy, kde analýza a návrh řešení jsou buď obecně známé či vzniknou relativně rutinní cestou (například návrhy různých podpůrných databází v informačních systému pomocí CASE nástrojů apod. ).
    
    V případě volby mezi různými implementačními prostředími či technologiemi by práce měla zahrnovat též diskusi a posléze zdůvodnění volby toho kterého implementačního prostředí (jazyky, knihovny, použité nástroje a generátory, síťová technologie atd.). 
    
    Výsledkem práce této kategorie je hotový, použitelný produkt ve smyslu HW (součástka / zařízení) nebo SW (program, SW systém, ...), jehož funkčnost je autor případně schopen demonstrovat při obhajobě práce (nemusí k tomu dojít). Funkčnost systému by měla být ověřena alespoň vedoucím a oponentem práce. Důležitou částí práce by měly být testy funkčnosti a výkonnosti produktu.  Dalším důležitým hlediskem hodnocení práce je realizace rozhraní produktu (u interaktivních systémů též úroveň grafického rozhraní), úroveň dokumentace a uživatelské příručky.
     
     Jako příloha na přiloženém CD se u SW produktů požaduje zdrojový, případně přeložený kód, instalační či uživatelská příručka (zvl. v případě složitějšího ovládání produktu).
        
     Doporučené schéma práce:
 Úvod charakterizující kontext zadání.
 Popis řešeného problému, vymezení cílů práce a požadavků na implementovaný systém.
 Popis struktury práce ve vztahu k vytyčeným cílům.
 Rešeršní zpracování existujících implementací.
 Analýza a návrh implementace (včetně diskuse různých alternativ a volby implementačního prostředí).
 Popis implementace / realizace se zaměřením na nestandardní části řešení.
Výsledky testování.
 Srovnání s existujícími řešeními a zhodnocení vlastního přínosu práce.
 Zhodnocení splnění cílů práce, doporučení dalšího pokračování práce atd.
 Závěr - shrnutí výsledků práce a původního přínosu práce.
 Seznam citované literatury.